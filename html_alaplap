<!DOCTYPE html>
<html>
<head>
<title>Page Title</title>
</head>
<body>

<h1>Alaplap</h1>
<p><b><i>Az alaplap</i></b> a központi vagy elsődleges áramköri lapkája egy <b><i>számítógépes rendszernek</i></b> vagy más összetett elektronikai rendszernek.</p>

<p>Legyen az akár miniatűr, akár óriási torony-PC vagy éppen egy hibrid notebook, minden készülékben találunk egy alaplapot. A PC-k hajnalán még az óriási méret ellenére sem fért el ezen az alkatrészen minden, ez azonban mára sokat változott. Egyrészt a teljesítmény szempontjából kritikus komponenseket időközben integrálták a processzorba, másrészt az alaplapi chipkészletek is fejlődtek, így már tényleg csak néhány extra vezérlő maradt, amelyeknek helyet kell szorítani. Ennek ellenére egy alaplap nagyon bonyolult, sokszor hatrétegű nyáklapra épül, miután rengeteg jelet kell egyik pontból a másikba eljuttatni. </p>
<p>A processzorral a chipkészleten keresztül kommunikál az alaplap, ez gyűjti egybe a fontosabb komponensek jeleit, illetve ma már a videokártya - amit sokan a második legfontosabb végrehajtóegységnek neveznek - direktben kapcsolódik a CPU-hoz. A "chipkészlet" szó régről megmaradt elnevezés; ma már egyetlen chip is elegendő mindenhez, amelyet platformvezérlő központnak (Platform Controller Hub) neveznek. Ez PCIe-vonalakon kapcsolódik a CPU-hoz, és meghatározza az alaplap, továbbá a számítógép alapvető szolgáltatásait. </p>
<p>Minden alaplap egyedi, nincs két egyforma modell, ennek ellenére a főkomponensek, az alapvető integrált vezérlők platformtól, foglalattól, generációtól függetlenül mindegyiken megtalálhatók. A CPU-foglalattól kezdve végigjárjuk ezeket. </p>
<p>Processzorfoglalat: Az alaplapon kitüntetett helyen, az esetek 99 százalékában felül találjuk a processzorfoglalatot, illetve kisebb lapokon magát az integrált (nyákra forrasztott) processzort. Ez alapvetően meghatározza, hogy az alaplap mely platformhoz készült, és azt is, hogy milyen felhasználásra, illetve teljesítményre számíthatunk. </p>
<p>DIMM-foglalatok: A processzor helye mellett sorakoznak a DIMM-foglalatok, amelyek a rendszermemória-modulokat fogadják. Kevés kivételtől eltekintve mindig párosával kapjuk meg ezeket, miután a mai processzorokba integrált memóriavezérlők dupla- vagy négycsatornás kiépítésűek, és maximális teljesítményüket páros számú, azonos kapacitású RAM-modulok mellett képesek leadni. </p>
<p>VRM-áramkör: Még mindig a CPU-foglalat környékén maradva találjuk az egyik legfontosabb szekciót, amelyen kritikusan fontos, hogy ne spóroljon a gyártó. Ez a feszültségszabályzó áramkör, ez a tápegységből érkező alapfeszültséget a processzor, a memória és az egyéb komponensek számára szükséges szintre alakítja át. A minőségi komponensek és a jó felépítés garantálják, hogy az előállított jelek stabilak és zajmentesek legyenek. A processzor működésében a legkisebb ingadozás vagy zaj hatására hibák lépnek fel, a tranzisztorok nem zárnak megfelelően, a gép pedig lefagy, adataink elvesznek. Persze a processzorokba megfelelő hibatűrést is beépítenek, a VRM-áramköröket pedig túlkalibrálják a gyártók, de a rossz minőségű komponenseket ezzel sem lehet kiszűrni. </p>
<p>Ma már szerencsére kevésbé kell aggódnunk azért, hogy a feszültségszabályzó esetleg rossz minőségű vagy megbízhatatlan. A gyártók szinte minden alaplapon áttértek a szilárdtest-kondenzátorokra, amelyek sokkal megbízhatóbbak, mint a régebben használt elektrolitkondenzátorok (bővebben lásd keretes írásunkat). A hűtésről is gondoskodni kell, mert amellett, hogy a processzor által termelt hő egy része is ide távozik, a VRM-áramkör is komoly hőt képes termelni. A megfelelően alacsony hőmérsékleten tartott VRM-áramkör évekkel tovább működik stabilan, mint a hűtés nélkül hagyott, alapszintű megoldás. </p>
<p>Chipkészlet: Az alaplap vezérlőchipje a processzorhoz kapcsolódik, és ezen keresztül továbbítja a perifériáktól beérkezett adatokat. </p>
<p>Integrált vezérlők: Az alaplapi vezérlőchipbe és a processzorba nem minden vezérlő fér bele, így ezeket külön chipekkel oldják meg az alaplapgyártók. Ez lehetőséget ad a differenciálásra is, így az olcsó alaplapokra egyszerűbb, gyengébb minőségű vezérlők, a drágább lapokra pedig minőségi, nagyobb tudású változatok kerülhetnek.
 </p>
<p>Kártyahelyek: Nem lehet minden felhasználó minden igényét maradéktalanul kielégíteni; értelemszerűen soha nem kapunk meg minden szolgáltatást, de így legalább nem kell fizetnünk olyasmiért, amit amúgy nem használnánk ki. A hiányzó szolgáltatásokat kiegészítő kártyákkal adhatjuk hozzá egy asztali számítógéphez.  </p>
<p>Portok, csatlakozók, kapcsolók: Ahhoz, hogy az alaplapi szolgáltatásokat kihasználhassuk, portokra, csatlakozókra van szükségünk. Minden alaplapnak szabványos méretű hátlapi csatlakozósora van, ahol a legfontosabb portokat találjuk. Emellett az alaplapon számtalan egyéb csatlakozó- és tüskesor várja, hogy a megfelelő kapcsolót, lámpát, hődiódát, ventilátort vagy portátalakítót rákössük. </p>
<p>Hűtés: Az alaplapon több olyan komponens is található, amely komoly hőmennyiséget képes termelni. A melegedés rossz hatással van a stabilitásra és az élettartamra is, ezért megfelelően hűteni kell ezeket az egységeket. Régebben még aktív, ventilátoros hűtésre volt szükség, ma már elegendő, ha megfelelően nagyméretű hűtőbordákat tesznek a melegedő komponensekre, és a házhűtésre bízzák a légáramlást.  </p>


<p>
    <table>
    <tr>
        <td>Alaplapon megtalálható elemek</td>
        <td>Teljes név</td>
    </tr>
    <tr>
        <td>RAM</td>
        <td>Random Access Memory</td>
    </tr>
    <tr>
        <td>ROM</td>
        <td>Read-Only Memory</td>
    </tr>
</table> </p>


<img src="https://upload.wikimedia.org/wikipedia/commons/6/61/ASRock_K7VT4A_Pro_Mainboard-hun-labels.jpg" width="1200" height="800"
   style="float: right" alt="Alaplap_reszei" title="Alaplap részei">
   
   <a href="https://hu.wikipedia.org/" target="_blank">Forrás</a>
   
   <p>Források:
[1] <a href="https://pcworld.hu/hardver/igy-mukodik-egy-alaplap-175862.html">szerző(k): PC World: Így működik egy alaplap</a></p>

</body>
</html>
